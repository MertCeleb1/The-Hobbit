<h1>Yetenekleri ve güçleri</h1>
<p>Her ne kadar içinde çok kuvvetli bir canavar barındırsa da, Naruto sınıfının en kötü öğrencisiydi. Öğrenilmiş en kolay tekniklerden biri olan Bunshin no Jutsu'yu (İllüzyon klon tekniği) bile doğru bir şekilde yapamıyor ve genelde bu sebepten dolayı öğretmeni Umino Iruka'yı sinirlendiriyordu. Yapabildiği en güçlü teknik, kendini güzel ve çıplak bir kadına dönüştüren "Oiroke no Jutsu" (Seksi teknik) idi. Aslına bakılırsa, Naruto bu teknik ile 3. Hokage'yi bile dize getirebiliyordu.</p>
<p>Ninja akademisinde mezuniyet gününde mezun olamayan tek kişi olan Naruto, Konoha'nın kötü kalpli Chunin'inden biri olan [Mizuki]tarafından tuzağa düşürülür. Mizuki, Naruto'ya 3. Hokage'nin odasındaki gizli bir belgeyi çalmasını, bu belgenin içinde çok güçlü teknikler olduğunu, bunu eğer kendisine getirirse mezun olacağını söyler. Bu belge aslında içinde yasak tekniklerin bulunduğu bir belgedir ve Mizuki bunu ele geçirerek bu yasak teknikleri öğrenmek, her şey bitince de bütün suçu Naruto'ya atmak istiyordu.</p>
<p>Naruto, bu belgeyi ele geçirir ve ormana kaçar. Bu nedenle Konohagakure'deki tüm Chuninler Naruto'yu aramaya koyulur. En sonunda Naruto'yu bulan Iruka olur. Iruka, Naruto'yu gördüğünde şaşırmıştır. Çünkü Naruto kaçmak yerine bu belgedeki teknikleri öğrenmeye çalışmaktadır. Iruka tam Naruto'yu alıp şehre dönecekken Mizuki gelir. Büyük bir tartışmanın ardından Mizuki -söylenmesi aslında yasak olan- Naruto ve içindeki şeytan tilki hakkında konuşur. Bunları yeni öğrenen Naruto, üzgün bir şekilde belgeyi alıp kaçar. İki Chunnin Naruto'yu kovalarken en sonunda Mizuki, Iruka'yı kapana kıstırır. Mizuki, Iruka'yı tam öldürecekken Naruto elinde belge ile ortaya çıkar. Naruto, Mizuki'ye eğer Iruka öğretmenine dokunursa öldüreceğini söyler. Mizuki onu küçümser, fakat Naruto elindeki belgeden öğrendiği tek teknik olan Tajuu Kage Bunshin no Jutsu'yu ilk kez gerçekleştirir. Naruto bu teknik ile binlerce klon yaratarak Mizuki'yi yener. Bir süre sonra, ormanın ortasında, Iruka, Naruto'ya mezuniyetin kanıtı olan Konoha kafa bandını verir. Naruto artık mezun olmuştur.</p>
<p>Yukarıda bahsedilen Kage Bunshin no Jutsu (Gölge Kopyalama Tekniği), Naruto'nun tüm seri boyunca kullandığı en güçlü ve kullanışlı tekniklerden biridir. Bunshin no Jutsu'dan en büyük farkı, ortaya illüzyon yerine fiziksel olarak gerçek klonların meydana gelmesidir. Kage Bunshin'i gerçekleştirmek isteyen biri yarattığı tüm klonlara eşit sayıda çakra bölüştürmelidir ki; bu Jounin, hatta Kage mertebesinde bir ninja için bile çok zordur. Naruto, bu tekniği kullanarak değişik kombinasyonlar yaratacaktır. Örnek olarak 5 klonun hızlı bir şekilde hedefe atak yaptığı Uzumaki Naruto Rendan (Uzumaki Naruto Kombinasyonu) veya Oroike no Jutsu ve Kage Bunşin'in birleşiminden oluşan Harem no Jutsu (Harem tekniği) gösterilebilir</p>
<p>Naruto, Jiraiya'nın öğretileri sonucu Kuchiyose no Jutsu'yu da öğrenmiştir. Bu jutsu ile Naruto, paralel bir dünyadan kurbağa biçimindeki varlıkları ortaya çıkartabilir. Kuchiyose tekniğiyle ortaya çıkartılabilen en güçlü varlık, kurbağa kralı Gamabunta'dır. Naruto'nun en güçlü tekniği şüphesiz Rasengan'dır (Dönen Küre). Yine Jiraiya tarafından Naruto'ya öğretilen bu teknik, tamamen çakranın avuç içinde döndürülmesi ile gerçekleştirilir. Naruto, yeterli düzeyde avuç içinde çakra döndüremediğinden dolayı, ters yöne çakra döndürmek için ayrı bir klon kullanır. Rasengan tekniği, Uchiha Sasuke ve Hatake Kakashi tarafından kullanılan Chidori tekniğinden daha güçlüdür ve bir gün içinde istenildiği kadar kullanılabilir. Naruto, serinin ikinci bölümünde bu tekniği geliştirerek Oodama Rasengan ve Fuuton: Rasen Shuriken (Not: Fuuton: Rasen Shuriken tekniğini, Naruto ilk defa Akatsuki üyesi Kakuzu'nun üstünde uygulamıştır ancak bu teknik düşmana olduğu kadar kullanan kişiyede zarar vermektedir. Kullanan kişinin kullandığı kolundaki çakra damarlarını yırtar. Bu yüzden Naruto bu tekniği bir daha kullanmamıştır ancak Naruto Myobokuzan (Gezginler Dağı)'daki eğitimi sırasında bu tekniği daha da geliştirmiş ve Sennin (Bilge veya Keşiş) modundayken ona zarar vermeden kullanmanın bir yolunu bulmuştur) adlı varyasyonlar üretecektir. Ayrıca not edilmelidir ki, Kuchiyose no Jutsu ve Rasengan teknikleri A seviyesi yani Jounin seviyesi teknikler olup, Naruto'dan önce hem Jiraiya hem de 4. Hokage tarafından kullanılmış tekniklerdir.</p>